# 4.5 แหล่งจ่ายพลังงาน

ในหลายกรณีที่ GoGo Board ได้รับพลังงานจากแหล่งจ่ายพลังงานไม่ถูกต้อง เช่นเมื่อความต่างศักย์ของแหล่งจ่ายพลังงานไม่ใช่ 5 V หรือ การขาดพลังงานในการใช้งานเอาท์พุตหลายตัว โปรดตรวจสอบให้มั่นใจว่า GoGo Board ยังสามารถทำงานได้ตามปกติ

## ความต่างศักย์ \(โวลต์\)

ในแต่ละพอร์ตของ GoGo Board โดยปกติจะส่งพลังงานที่มีความต่างศักย์ 5V มาให้ แต่หากต้องการปริมาณความต่างศักย์อื่น \(3-12V\) GoGo Board จะมีจัมป์เปอร์\(ตัวเชื่อมแบบเลือกทาง\) สำหรับการสลับแหล่งจ่ายพลังงานปกติที่ 5 V และแหล่งจ่ายพลังงานเสริมเพื่อส่งต่อพลังงานให้กับเอาท์พุท โดยสามารถทำความเข้าใจตำแหน่งได้จากภาพต่อไป

{% hint style="danger" %}
**คำเตือน** แหล่งจ่ายพลังงานทั้ง 4 พอร์ตสำหรับส่งออกพลังงานนั้น มีการเชื่อมต่อกันภายในระบบ ต้องใช้ความต่างศักย์ที่มีขนาดเท่ากันทั้งหมด ซึ่งอุปกรณ์ไม่รองรับการใช้งานที่มีขนาดของความต่างศักย์ที่ไม่เท่ากัน เช่น ไม่สามารถใช้อุปกรณ์ที่ต้องการความต่างศักย์ที่ 5 V และ 12 V พร้อมกันได้
{% endhint %}

![](https://lh5.googleusercontent.com/SHbmNlPESDTTMyw2BZG4frA7Eh9qpqbyXuhzq_1CP_L8NVT9PjDEyYFsOXyizw669OvV_kHvLw_f5RuAkTz0hnrsOjQC2W5tsahYJnt9O1KZvRLIiFl2DHnxdtpKMNUbd-LZp2LT)

## กระแส {#current}

ในบางกรณี เมื่อใช้อุปกรณ์เอาท์พุทหลายตัว GoGo Board จะต้องการกระแสจากแหล่งจ่ายที่สูงขึ้นตาม โดยทั่วไปในขณะที่ GoGo Board ใช้พลังงานจากพอร์ต USB ของคอมพิวเตอร์ จะใช้ได้สูงสุดเพียงแค่ 500 mA หากใช้พลังงานจากพาวเวอร์แบงค์หรือที่ชาร์ทสมาร์ทโฟนด้วย mini USB โดยทั่วไปนั้นรองรับที่ 1,000 - 2,500 mA. หรือสามารถใช้แหล่งพลังงานจากแหล่งจ่ายพลังงานแบบอื่นๆ ที่มีความต่างศักย์ขนาด 5 V เช่น แบตเตอรี่ ถ่าน หรือ ปลั๊กอะแดปเตอร์

